<ul>
    <li>
        <strong>Zveřejňujeme vše, co můžeme, ne jen to, co musíme.</strong>
        <p>Podle <em>Transparency International</em> se až 25 % z veřejných rozpočtů vynakládá neúčelně, na nadbytečné výdaje a korupci. Zveřejňování smluv nyní již upravuje zákon o registru smluv, my ovšem chceme zveřejňovat smlouvy i nad rámec
            povinností dle tohoto zákona, tedy i ty s hodnotou nižší než 50 000 Kč. Zároveň hodláme zveřejňovat i faktury, které vypovídají o reálných částkách vyplacených na základě smluvních vztahů.</p>
    </li>
    <li>
        <strong>Zavedeme transparentní účetnictví kraje.</strong>
        <p>Občané dnes nemají šanci zjistit, kolik peněz bylo komu a za co zaplaceno. Chceme, aby kraj přešel k využívání otevřeného účetnictví všude tam, kde to zákon dovoluje. Všichni tak budou moci kontrolovat, za co konkrétně se finanční
            prostředky kraje utrácejí. Pro společnosti, ve kterých je většinovým vlastníkem kraj, musí platit stejné povinnosti otevřeného hospodaření jako pro kraj samotný.</p>
    </li>
    <li>
        <strong>Všechny veřejné zakázky budou skutečně veřejné.</strong>
        <p>Celou zadávací dokumentaci zveřejníme dostatečně dlouhou dobu předem na Internetu. Stejným způsobem budou průběžně zveřejňovány i další informace o veřejné zakázce. O výběrovém řízení se tak dozví mnohem více dodavatelů a nestane se,
            že se do záměrně utajovaného řízení přihlásí jen firma, které dal příslušný úředník vědět.</p>
    </li>
    <li>
        <strong> Rozšíříme informace zveřejňované o dotacích.</strong>
        <p>U poskytnutých dotací budeme zveřejňovat i jejich vyúčtování, aby každý viděl, kam veřejné prostředky nakonec doputovaly.</p>
    </li>
    <li>
        <strong>Podpoříme internetové aukce a další moderní nástroje pro veřejné zakázky.</strong>
        <p>Výběrová řízení na služby, které nabízí velký počet poskytovatelů, by měla probíhat formou internetové aukce. Kraj stanoví nejvyšší cenu, kterou je ochoten zaplatit, a způsob zohlednění kvality služeb v aukci. Nabídky dodavatelů budou
            okamžitě oceněny a zveřejněny. Dojde k urychlení výběrových řízení a každý občan bude mít přehled, kdo a za kolik měl o zakázku zájem. Dohodám firem mimo aukční systém nelze předejít, ale motivační faktor ke skutečné soutěži tuto
            nevýhodu vyvažuje. Najdeme vhodný, legislatvně možný, mix kritérií regionality, referencí a předchozí zkušenosti s dodavatelem takový, abychom zabránili například účelovému vzniku firem pro jedinou vypsanou zakázku.</p>
    </li>
</ul>
