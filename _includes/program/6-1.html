<ul>
    <li class="level1">
        <div class="li">
            <p>
                <strong>Piráti chápou vzdělávání jako nástroj pro osobní rozvoj, nejen pro získání práce.</strong>
            </p>
            <p>
                Vzdělání nelze chápat jednostranně ani jako zájem společnosti, ani jako osobní zájem a investici jedince a jeho rodiny. Nepovažujeme za správnou tezi, že by školy měly zejména připravovat studenty na trh práce. Jsme proti rušení osmiletých gymnázií především
                proto, že zastáváme tezi o svobodné volbě vzdělávací dráhy dětí. Vzdělávání má podporovat a rozvíjet samostatné a svobodné myšlení a právo na něj mají všichni občané. Školy by se měly studenty snažit zaujmout, aby si k oboru vytvořili
                dobrý vztah; jde hlavě o řemesla obecně, která dnes stojí spíše v pozadí zájmu politiků (tesař, zlatník, kovář, klempíř atd.).
            </p>
        </div>
    </li>
    <li class="level1">
        <div class="li">
            <p>
                <strong>Škola je jedním z nejdůležitějších míst obce. Usnadníme dětem dopravu do škol a pomůžeme zachovat školy i v menších městech.</strong>
            </p>
            <p>
                Zejména v obcích a malých městech chceme i z pozice kraje podporovat tradici školy jako centra kultury, neformálního setkávání a celoživotního vzdělávání. Chceme zabránit hrozícímu rušení menších středních škol, což by vedlo jak k další zátěži pro rodiče
                a děti, tak pravděpodobně i ke snížení dostupnosti kultury a vzdělávání v obci pro všechny její obyvatele. Piráti chtějí ulehčit problematickou situaci s dopravou dětí do škol a školek, neboli omezit vznikající rizika, jako jsou chybějící
                přechody, nenavazující doprava žáků do škol, apod. Dítě ve školním věku by nemělo být rodině na obtíž.
            </p>
        </div>
    </li>
    <li class="level1">
        <div class="li">
            <p>
                <strong>Ředitelé škol mají mít možnost efektivně rozhodovat o vývoji školy.</strong>
            </p>
            <p>
                Chceme zvýšit možnosti ředitelů v ohledech rozhodování o budoucím vývoji škol, jak po finanční, tak po provozní stránce. Vedení školy by například mělo mít možnost plánovat v delším horizontu než je jeden rok nebo vytvářet finanční rezervy, které budou
                použity v souladu s dlouhodobou koncepcí školy. Do přípravy a projednávání těchto dokumentů by měli být zapojeni i starší žáci a veřejnost. Zároveň zavedeme do škol transparentní hospodaření a informační systém, který umožní zapojení
                všech, kteří mají na chodu školy zájem, a okamžitou kontrolu provedených rozhodnutí.
            </p>
        </div>
    </li>
    <li class="level1">
        <div class="li">
            <p>
                <strong>Podporujeme zavádění demokratických principů na úrovni škol.</strong>
            </p>
            <p>
                Co školu trápí, ví nejlépe škola sama. Chceme posílit zapojení učitelů, rodičů a žáků do rozhodování a plánování škol, a to formou samosprávných orgánů. Podmínkou pro správná rozhodování jsou kvalitní informace. Škola musí pružně reagovat na podněty a
                informovat všechny zúčastněné. Proto je nutné dodržovat pravidla otevřeného hospodaření a jednání (<a href="/program/transparence" class="wikilink1" title="program:transparence">Transparentní organizace</a>). Výměnu
                informací mezi školou, žáky a rodiči zajistí elektronický systém postavený na svobodném softwaru, aby náklady na komunikaci byly co nejlevnější a komunikace přehledná a efektivní.
            </p>
        </div>
    </li>
</ul>
